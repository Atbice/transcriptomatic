Kammaren debbaterar istället svaret från statsrådet Romina Pourmokhtari, Liberalerna. På interpellation 367 av Marie Olsson Socialdemokraterna, om jaktmöjligheter i naturreservat. Ordet går först till statsrådet varsågod.

Tack herr talman! Marie Olsson har frågat mig hur lång tid jag anser att det är rimligt att det tar att handlägga ett ärende hos regeringen och när jägarna i Orsa och i resten av Dalarna kan få förväntas ett beslut från regeringen gällande jaktmöjligheter i Korpimäki naturreservat.

Frågan ställs med anledning av att Länsstyrelsen i Dalarnas län har fattat ett beslut om att utöka möjligheterna till jakt inom Korpimäki naturreservat. Detta beslut har överklagats till regeringen.

Utgångspunkten i regeringens hantering av överklagade, av ett överklagande beslut enligt miljöbalken är att handläggningen ska ske skyndsamt, effektivt och utan att rättssäkerheten eftersätts. Och som jag tidigare svarat på Marie Olssons riksdagsfråga angående handläggningstiden så kan jag i dagsläget inte föregå och säga när regeringen fattar ett beslut om naturreservatet Korpimäki. Då detta är ett pågående förvaltningsärende kan jag inte föregripa ett beslut i ärendet genom att uttala mig om tidsplan eller utfall i frågan. Ärendet bereds fortfarande i Regeringskansliet. Tack

Tack Marie Olsson Socialdemokraterna varsågod.

Herr talman! Jag vill börja med att tacka statsrådet för svaret på interpellationen.

Som jag skrev i interpellationen är jakt och fiske en väldigt viktig del av livet för många som bor på landsbygden men även för många som bor i storstäder. Skapandet av naturreservat det är många gånger ett bra sätt att skydda naturområden som är skyddsvärda, men för att få acceptans bland lokalbefolkningen för avsättningar av mark i naturen är det oerhört viktigt att staten har en bra dialog med lokalbefolkningen.

Efter många år så har staten nu äntligen, via Länsstyrelsen i Dalarnas, lyssnat på lokalbefolkningen när det gäller möjligheten att tillåta mer jakt i naturreservatet Korpimäki i Orsa. Beslutet överklagades och landade då på regeringens bord. Det var i april 2024, alltså för drygt tio månader sen.

Som jag skrev i min interpellation tillåts inte kommunerna ha så långa handläggningstider för ärenden, utan där har vi i riksdagen beslutat om hur långa handläggningstiderna man får ha via lagstiftning. Frågan är om det inte börjar bli dags för ett liknande system för staten och regeringen. Enligt min bedömning är så tio månader en orimligt lång handläggningstid. Dessutom har så regeringen ju inte tagit beslut än, så det kommer ju att ta ännu längre tid. Man har också tagit beslut i ärenden som har inkommit senare än det här.

Herr talman! Precis som statsrådet sa har jag skickat en skriftlig fråga i samma ärende till statsrådet. Frågan var ju samma som en av frågorna i den här interpellationen, nämligen när jägarna i Orsa och resten av Dalarna kan få ett beslut från regeringen när det gäller jaktmöjligheterna i Korpimäki naturreservat. Svaret från statsrådet var då att statsrådet inte kan uttala sig om när ärendet kommer att avgöras eftersom det är ett pågående förvaltningsärende som statsrådet inte bör föregripa. Jag kan konstatera att jag får exakt samma svar nu på den här interpellationen.

Utifrån svaret blir jag lite fundersam. Regeringen är dom som ska besluta i det här ärendet, men enligt statsrådet så bör inte statsrådet gå in och styra i ärendet. Vem eller vilka är det då som ska styra om inte regeringen, som ska ta beslutet, kan göra det?

Statsrådet svarar även att utgångspunkten för hantering av överklagandebeslut enligt miljöbalken är att hanteringen ska ske skyndsamt, effektivt och utan att rättssäkerheten eftersätts. Jag måste då fråga statsrådet om statsrådet anser att tio månader är att hantera en överklagan skyndsamt. Tio månader är dessutom den tid som har hittills gått sedan överklagandet inkom till regeringen, så vi vet ännu inte hur mycket längre tid det kommer att ta innan beslut tas. Hur lång tid anser statsrådet ryms inom begreppet "skyndsamt"?

Tack statsrådet Romina Pourmokhtari varsågod.

Tack herr talman! Och tack till ledamoten för det här tillfället att diskutera de här frågorna.

Precis som ledamoten anför ger jag inte ett nytt svar på frågan när om man kan förvänta sig ett besked i den här frågan. Jag är övertygad om att ledamoten är mycket väl medveten om att man som statsråd inte kan föregripa ett beslut i ett ärende. Man kan inte som minister själv gå ut och uttala sig om hur utfallet ska vara i ett visst ärende innan det är beslutat, och man kan inte heller säga när ett sådant beslut kommer att fattas. Så att det är ju en väldigt intressant fråga att ställa på det sättet att om man då är medveten om vilka villkor som gäller för regeringen och för hur regeringen uttalar sig.

Herr talman! Det relevanta här är ju när man exemelvis påpekar att utgångspunkten när man hanterar sådana här ärenden är att den ska ske skyndsamt, effektivt och utan att rättssäkerheten eftersätts. Att dom här tre olika faktorer, det finns en som är viktigare än de andra. Och att det finns som är mer relevant än de andra att ta hänsyn till när man handlägger ärendet. Det är alltså så att handläggningen ska ske skyndsamt, effektivt och utan att rättssäkerheten eftersätts, och om det är så att rättssäkerheten eftersätts som konsekvens av att man hanterar ärendet mer skyndsamt då har man helt enkelt inte flöjt de villkor som råder för ett sådant här överklagande och hur det ska hanteras helt enkelt.

Sedan undrar ledamoten, herr talman, hur det kommer sig att jag inte kan föregripa, föregripa beslutet genom att uttala mig när det är regeringen som fattar beslutet, och svaret på det är ju helt enkelt att det inte fungerar som så att jag som enskilt statsråd sitter och låtsas agera jurist och bedömer alla de olika intresseavvägningar som finns i enskilda ärenden. Utan så som saker och ting fungerar i svenska statens hantering av överklaganden så är det Regeringskansliet som samlat med de berörda experterna - kan man kalla dem, men tjänstemän är ju den korrekta termen - helt enkelt hanterar de olika avväganden som man gör i olika ärenden.

Det ledamoten också lyfter i sin interpellation är att andra ärenden som har kommit in senare har hanterats snabbare. Då är det relevant att påpeka att det vid överprövningar av beslut som rör naturreservat så finns en mängd olika frågeställningar. De här frågeställningarna skiljer sig åt beroende på vilken typ av överklagande det är, vilka typer av förhållanden som råder för naturreservatet i fråga, vilket ju då i dessa exempel skiljer sig åt.

Det tror jag är någonting som möjligen då ledamoten även vet om men som kanske gemene man inte känner till, hur sådana här förhållanden kan vikta olika beslut. Det går ju helt enkelt att även om man tar dom i tur och ordning att vissa beslut kan hanteras rättssäkert, effektivt och därmed skyndsamt eftersom det inte finns lika stora avväganden att göra helt enkelt.

Och det man gör är ju att man hantera olika intresseavvägningar och frågeställningar som handlar om att lyckas skydda miljön på olika sätt men också om att väga nyttan för miljön mot allmänna intressen mot enskilda intressen. Och precis som ledamoten lyfter, herr talman, är det oerhört viktigt att vi när vi skyddar natur när vi skyddar stora ytor av natur också ser till att ha en stark lokal förankring och en förståelse för den, det liv som också pågår i den natur innan reservatet bildas - och som ska kunna i hög utsträckning pågå så länge det inte påverkar syftet med upprättandet av det enskilda naturreservatet. Det är ju en avvägning som regeringen, och i grund och botten staten,  har att alltid ta ställning till och som är oerhört viktig.


Tack Marie Olsson Socialdemokraterna.

Tack herr talman! Ute på landsbygden som till exempel Orsa, som jag kommer ifrån - så finns det tyvärr en ökad misstro mot staten och myndigheter. Det finns en känsla av att staten inte lyssnar utan att politiken förs utifrån ett storstadsperspektiv.

Om regeringen menar allvar med det man sa i valet om att landsbygden är viktig för hela landet måste SD-regeringen också visa det i handling. Då räcker det inte med sänkt bensin- och dieselpris. Vi kan liksom inte bara ägna oss åt att köra bil ute på landet, vi behöver också statlig service. Som regeringen nu avvecklar på många ställen med nedläggningen av servicekontor. Vi behöver arbetstillfällen, istället för den centralisering till Stockholm som regeringen nu genomför.

Vi behöver en stat som lyssnar på befolkningen i hela landet för att mota misstro runt om i landet. Och länsstyrelsen Dalarnas, som statlig instans, har lyssnat. Dom vill bidra till att skapa möjligheter för utökad jakt i naturreservat, och därför är beslutet från regeringen när det gäller Korpimäki naturreservat oerhört viktigt för hela Dalarna.

Det kommer att ses som en inriktning för handläggningen av flera ärenden i Dalarna där man vill utöka  jakten inom naturreservat. Men dom här ärendena får nu också vänta på grund av regeringens långa handläggningstider. Det är mycket olyckligt för befolkningen, för jägarna, för Länsstyrelsen Dalarnas , för tilltron till staten och därmed regeringen och för acceptansen av avsättning av naturreservat.

Herr talman! Statsrådet har som jag tidigare uppgett sagt att handläggningen ska ske skyndsamt, effektivt och utan att rättssäkerheten eftersätts. Jag har lyft skyndsamheten och vill instämma i det statsrådet säger om att handläggningen naturligtvis också ska ske effektivt och rättssäkert. Det är en självklarhet. Tio månader är en oerhört lång tid för att även uppfylla att vara effektiv och rättssäker, och som sagt vi vet inte hur många månader till det kommer att ta innan regeringen fattar ett beslut, eller år.

Som jag sa i mitt förra inlägg har kommunerna samma krav på sig. De ska också handlägga  myndighetsutövningen skyndsamt, effektivt och rättssäkert. De har däremot aldrig tio månader eller mer på sig att utreda och ta beslut. Kommunerna måste därför vara mycket mer effektiva, rättssäkra och skyndsamma än vad regeringen behöver vara. Det är de krav vi ställer på kommunerna.

En fråga utifrån det blir ju om vi ställer för hårda krav på kommunerna. Har de för korta handläggningstider?

Klarar man som regering inte skyndsamhet, effektivitet och rättssäkerhet på tio månader och mer så kanske man behöver se över handläggningsprocessen, på samma sätt som kommunerna har fått lov att göra. För det kan ju andå inte vara så att regeringen anser att man jobbar mer rättssäkert i regeringen än man behöver göra ute i kommunerna. Det kan inte heller vara så att vi ställer olika krav på rättssäkerhet mellan kommun och stat. Tack

Tack statsrådet Romina Pourmokhtari Liberalerna varsågod.
 
Tack herr talman! Ja som ledamoten är inne på så finns det vissa delar av arbetet som sker inom regeringen, som jag tror att ganska många skulle vara förvånade över sker hos regeringen. Ta en sån sak som att när jag som nybliven miljöminister kom in till Regeringskansliet fick titta på ett av dom tidigaste ärendena som jag fick titta på rörde möjligheten att köra skoter inom ett visst område som var delvis skyddat och ja ett överklagande rörande det. Jag kan vara tydlig med att jag själv var förvånad över att även sådana ärenden, som är av väldigt lokal karaktär, hamnar på regeringens bord.

Och det är ju så att vi har en förvaltningslag i Sverige som reglerar handläggningstider. Där det framgår att om ett ärende exempelvis har inletts av en enskild part och inte avgjorts i första instans senast inom sex månader så får parten begära att myndigheten ska avgöra ärendet. Då måste myndigheten inom fyra veckor från att en sådan begäran inkommit helt enkelt avgöra ärendet eller besluta att avslå en sådan begäran.

Och precis som ledamoten redogör för herr talman finns inte motsvarande regler för handläggningstid för handläggning av överklagandeärenden till regeringen. Och hur kommer det sig att inga regeringar har reglerat en sådan fråga? Ja men det kan ju vara flera skäl. Jag tror inte att det handlar om att man vill ha det särskilt behagligt för sig själv. Det handlar nog snarare om att regeringen ju är en väldigt hög instans, i många fall den sista parten man kan överklaga hos. Och att det därmed blir det ofta mer komplexa ärenden som kan vara av olika karaktär. Och där man möjligen då inte har samma strikta handläggningstider av det skälet.

Men jag tycker det ledamoten lyfter upp herr talman är väldigt legitimt. Alltså hur ser vi till att man att känna förtroende för staten? Jag delar det, den bilden av det ledamoten redogör för: nämligen att det finns en oro och en större misstro till vad man har för syften från statens sida från länsstyrelsernas sida i enskilda beslut där man som, som befolkningen, eller som lokalbefolkningen då inte uppfattar att man har en förståelse för den livsstil för dom villkor som råder. Det är ett problem som man inte ska underskatta. Man ska verkligen ta det på allvar och se till att bygga upp det förtroendet. Jag tycker att det är väldigt bra att ledamoten tar upp det.

Hur ska man då hantera den problematiken? Ja så som det är nu så har ju regeringen har tagit emot en regeringsprövningsutredning som ju bland annat tittade på det här. I det betänkandet föreslår utredningen bland annat att beslut om områdesskydd enligt miljöbalken, beslut exempelvis om terrängkörningslagstiftning, ska kunna överklagas till domstol i stället för som nu till regeringen.

Och den här utredningen bedömer att förslagen sannolikt kommer innebära att ärendenas handläggningstider blir kortare.Och det beror, det är bland annat beroende på att man bedömer att Regeringskansliets organisation inte är anpassad för att hantera överklaganden av det här slaget. Så att inte minst den utredningen ger lite insikt i det här, den här problematiken, som jag är alldeles medveten om att vi har.

Jag tycker att det är bra att ledamoten lyfter upp att det är ett problem när det tar tid och att det skapar en misstro till staten. Så ska vi självklart inte ha det.

Vi kommer att fortsätta arbeta efter allra bästa förmåga för att leva upp till den nivå av skyndsamhet, rättssäkerhet och effektivitet som vi har att följa. Det är så att olika ärenden skiljer sig åt. Så det påverkar hur av många olika faktorer hur snabbt eller långsamt det går att handlägga enskilda överklaganden. Tack


Marie Olsson socialdemokraterna slutanförande.

Tack herr talman! Jag kan börja med att säga att jag har jobbat ganska länge i kommuner med olika former av myndighetsutövning så jag är väldigt väl förtrogen med förvaltningslagen bland annat.

I det här fallet så är faktiskt regeringen första instans för överklagan. När länsstyrelsen har tagit beslut om naturreservat det kommer en överklagan går den till regeringen. Den passerar ingen annan på vägen, utan regeringen är första instans.

Jag kan konstatera att jag liksom i svaret på den skriftliga frågan inte heller den här gången får nåt svar på mina frågor. Statsrådet kan inte svara på hur lång tid hon anser att det vara rimligt att handlägga ett ärende som ska beslutas av regeringen. Inte heller vad statsrådet anser vara skyndsamt, som är det begrepp som statsrådet själv har hänvisar till när det gäller hur lång tid det ska ta innan beslut tas.

Svaret till jägarna och befolkningen och Länsstyrelsen i Dalarna blir alltså att statsrådet inte vet. Det är ett mycket olyckligt besked. Det hade varit klädsamt om statsrådet åtminstone hade någon uppfattning om vad som är rimlig tid.

Vi har även fått svaret från statsrådet att även om det är regeringen som ska besluta så kan statsrådet inte gå in och påverka ärendets handläggning. Och det kan jag förstå själva handläggningen. Däremot så kan man ju det gå in och påverka och se hur lång tid det behöver ta och trycka på att ärenden går framåt. Det är till skillnad från att gå in i handläggningen.

Jag hoppas att den här interpellationsdebatten i alla fall leder till att statsrådet kan bevaka frågan och se till så att beslut tas så snart som möjligt, alltså skyndsamt. Jag hade också önskat att statsrådet åtminstone hade kunnat beklagat den långa handläggningstiden, men jag ger statsrådet möjlighet att göra det i slutanförandet. Tack


Tack statsrådet Romina Pourmokhtari Liberalerna slutanförande.

Tack herr talman! Ja det är ju väldigt fyndiga ordval som används här i kammaren i dag. Jag noterar att ledamoten säger att statsrådet kan inte svara. Ja det var ju väldigt kloka ordval, med tanke på att det är just så att jag kan svara. Jag har inte möjlighet att föregripa den här handläggningen. Det är ledamoten mycket väl medveten om.

Sedan väljer ledamoten att använda andra ord och plötsligt säga inte vet, statsrådet inte vet. Det är inte samma ord som att man inte kan svara.

Jag har alltså inte möjlighet att under gällande regler som jag har att arbeta efter och alla andra statsråd har att arbeta efter, möjligheten att redogöra för att då föregår jag den handläggning som sker av detta öveklagande. Jag kan inte föregå handläggningen genom att påpeka hur lång tid man kan förvänta sig att det tar, när detta beslut kommer och hur utfallet kommer att vara.

Så låt mig tydliggöra det för dem som tittar på den här interpellationen som berörs av det aktuella ärendet att man behöver inte känna någon misstro till att den här regeringen arbetar hårt för att tillgängliggöra naturreservaten. Vi ska kunna leva och nyttja den natur vi har på ett hållbart och balanserat sätt. Och det är ju inte minst jakten en väldigt fundamental del av att lyckas med det. Vi behöver en aktiv förvaltning av de djur som rör sig, även i våra naturreservat. Det är något som man inte ska oroa sig för.

Men när det gäller sådana här juridiska ärenden är det helt enkelt inte så att jag inte vet, utan jag kan inte svara när det gäller det aktuella ärendet.

Och som jag tidigare redogjorde för så är det alltså så att när det gäller fallet Korpimäkis naturreservat så är det också så att det är ett Natura 2000-område som gör att det blir extra komplext och mer tidskrävande.

Vi arbetar så hårt vi kan för att så bra sätt som möjligt kunna ge besked till alla dom som berörs, så att vi kan fortsätta nyttja vår natur på ett klokt sätt i hela vårt avlånga land. Tack

Tack debatten med an